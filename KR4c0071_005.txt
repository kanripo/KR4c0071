# -*- mode: mandoku-view; -*-
#+TITLE: 鮑溶詩集
#+DATE: 2015-08-24 23:48:34.274463
#+PROPERTY: ID KR4c0071
#+PROPERTY: BASEEDITION WYG    
#+PROPERTY: JUAN 卷五
<pb:KR4c0071_WYG_005-1a>¶
欽定四庫全書¶
　鮑溶詩集巻五¶
　　古意¶
重錦化為泥剪刀誤人事夜裁逺道書剪破相思字妾¶
心不自信逺道終難寄客心固多疑肻信非人意萬里¶
不言逺歸書長相次可即由此書空房無忌諱¶
　　山中冬思二首¶
山深先冬寒敗葉與林齊門巷非世路何人念窮棲哀¶
<pb:KR4c0071_WYG_005-1b>¶
風破山起夕雪誤鳴鷄巢鳥侵旦出飢猿無聲啼晨興¶
動煙火開雲伐氷溪老木寒更痩隂雲晴亦低我貧自¶
求力顔色常低迷時思靈臺下遊子正悽悽¶
　　其二¶
雪壯氷亦堅凍澗如平地幽人毛褐煖笑就糟牀醉喚¶
人空谷應開火寒猿至拾薪煮秋栗看鼎書古字忽憶¶
南澗游衣巾多雲氣露脚尋逸僧諮量意中事¶
　　讀史¶
<pb:KR4c0071_WYG_005-2a>¶
鬼書報秦亡天地亦云閉赤龍吟大野老母哭白帝蒼¶
蒼無白日項氏徒先濟六合已姓劉鴻門事難制坑降¶
嬴政在衣錦人望替宿昔見漢兵龍蛇滿旌棨始矜山¶
可拔終歎騅不逝區區亞父心未䆒天人際蕭張馬無¶
汗盛業垂千世¶
　　冬夜答客¶
冬日誠可愛不如夜漏多幸君霜露裏車馬犯寒過學¶
耕不逢年&KR0034;莠敗黍禾豈唯親賓散鳥䑕移巢窠獨¶
<pb:KR4c0071_WYG_005-2b>¶
見青松心凌霜庇柔蘿壯日賤若此畱恩意如何因憶¶
古丈夫一言重山河臨風彈楚劍為子奏燕歌¶
　　宿吳興道中苕村¶
浮客倦長道秋深夜如年久行惜日月常起鷄鳴前夕¶
計今日程息車在苕川霜中水南寺金磬泠泠然疇昔¶
此林下歸心巢頂禪身依寤昏寐智月生虚圎羈旅違¶
我程去畱難雙全觀身話往事如夢遊青天明發止賓¶
從寄聲琴上絃聊書越人意此曲名思仙¶
<pb:KR4c0071_WYG_005-3a>¶
　　代楚老酬主人¶
流水為我鄉扁舟為我宅二毛去天逺幾日人間客曈¶
曈銜山景𣺌𣺌翔雲迹從時無定心病處不暖席煩君¶
問岐路為我生悽慼百年衣食身未死皆有役曽傷無¶
遺嗣縱有復何益終古北邙山樵人賣松栢¶
　　沛中懐古¶
煙蕪歌風臺此是赤帝鄉赤帝今已矣大風邈凄¶
凉惟昔仗孤劔十年朝八荒人言生處樂萬乗廵東方¶
<pb:KR4c0071_WYG_005-3b>¶
髙臺何巍巍行殿起中央興言萬代事四坐沾衣裳我¶
為異代臣酌水祀先王撫事復懐昔臨風獨彷徨¶
　　夏日華山别韓博士愈¶
别地泰華陰孤亭潼闗口夏日可畏時望山易遲久蹔¶
因車馬倦一逐雲先後碧崖氣爭寒黄鳥語相誘三峯¶
多異態逈舉仙人手天晴捧日輪月夕弄星斗幽疑白¶
帝近明見黄河走逺心不期來真境非我有鳥鳴草木¶
下日息天地右躑躅因風松青冥謝仙叟不知無聲淚¶
<pb:KR4c0071_WYG_005-4a>¶
中感一顔厚青霄上何階别劔空朗扣故鄉此闗外身¶
與名相守跡比斷根蓬憂如長飲酒生離抱多恨方寸¶
安可受咫尺岐路分蒼煙蔽回首¶
　　春日言懐¶
湛湛琴前酒期自賞青春胡為緘笑語深念不思身寂¶
寂花舞多嚶嚶鳥言頻心悲兄弟逺願見相似人江界¶
田土卑競來東作勤嵗寒虚盡力家外無強親杳窅青¶
雲望無途同苦辛¶
<pb:KR4c0071_WYG_005-4b>¶
　　題吳徵君巖居¶
堯澤潤天下許由心不知真風存綿綿常與逹者期有¶
道吾不仕有生吾不欺澹然靈府中獨見太古時地脉¶
發醴泉岩根生靈芝天文若通㑹星影應離離亭亭傅¶
氏巖何獨萬古思¶
　　雲溪竹園翁¶
硠硠雲溪裏翠竹和雲生古泉積澗深竦竦如刻成楚¶
客卧雲老世間無姓名因兹千畆業以代雙牛耕亂林¶
<pb:KR4c0071_WYG_005-5a>¶
不可畱寸莖不可輕風煗鬭出地仰齊故年莖幽室結¶
白茆宻葉羅衆清照水寒澹蕩對山緑崢嶸蒼松含古¶
貌秋桂儼白英相看受天風深夜戞擊聲¶
　　竊覧都官李郎中和李舍人益酬張舍人𢎞靜夏¶
　　夜寓直思聞雅琴見寄¶
朝草天子奏夜語思憂琴因聲含香氣其韻流水音仙¶
樂朱鳳意靈芝紫鸞心翻然逺求友豈獨雙歸林松吹¶
暑中冷星花池上深倘俾有聲樂請以絲和金¶
<pb:KR4c0071_WYG_005-5b>¶
　　長安言懐¶
殷殷生念厚戚戚勞者多二時晝夜等百嵗詎㡬何日¶
下文翰苑側身識經過千慮恐一失翔陽已蹉跎臨觴¶
剪衆憂靜寄絲桐歌思歸繞十指五聲不相和暮天還¶
巢翼明日隕葉柯髙謝巖谷人鹿衣帶女蘿生不去親¶
愛浮名若風波誰令不及此親愛隔山河¶
　　秋思¶
胡風吹鴈翼逺别無人鄉君近雁來處㡬迴斷君腸昔¶
<pb:KR4c0071_WYG_005-6a>¶
奉千日書撫心怨星霜無書又千日世路重茫茫燕國¶
古佳麗蛾眉富春光自然君歸晩花落君空房君若謂¶
不死嵗晩雙鴛鴦¶
　　歸雁¶
南國春早煖渚蒲正月生東風吹鴈心上下和樂聲繞¶
水半空去拂雲皆相迎如防失羣怨預有侵夜驚渺邈¶
天外影支離塞中鸎自顧摧頽羽偏感南北情乍甘煙¶
霧勞不顧龍沙榮雖樂未歸意終不能自鳴喜去春月¶
<pb:KR4c0071_WYG_005-6b>¶
滿歸來秋風清啼餘北窗夢望斷陰山行不及瑶臺燕¶
寄身金宫楹¶
　　悲湘靈¶
山上涼月收日斜川風止娥皇五十絃秋深漢江水初¶
因無象外牽感百憂裏霜露結瑶華煙波勞玉指將隨¶
落月去又繞疎蘋起哀響雲合來清餘桐半死女顔萬¶
嵗後豈復嬋娟子不道神無悲那能久如此魂魄無不¶
之九山徒相似沒沒竟不從唯傷逺人耳斑斑淚篁下¶
<pb:KR4c0071_WYG_005-7a>¶
空有學瑟鬼¶
　　聞蟬¶
髙蟬旦夕唳景物浮涼氣木葉漸驚年錦字因絡緯稍¶
斷當窗夢更悽臨水意清香筍蒂風曉露蓮花淚餘引¶
未全歇凝悲尋逈至星井欲望河月扇看藏笥誰念因¶
聲感放歌冩人事¶
　　懐幽期¶
清砧擊霜天外發楚僧期到石上月寒峯深虛獨遶盡¶
<pb:KR4c0071_WYG_005-7b>¶
夜水淺急不可越窅機冥智難思量無盡性月如空王¶
眼界行處不著我天花下來唯有香我今胡為寄他鄉¶
　　思琴髙¶
琴山人得仙去萬古釣龍空有處我持曲鈎思白魚仙¶
溪緑浄含秋虚天鈞蹤跡無遺餘燒香寄影在巖樹東¶
禮海日鷄鳴初¶
　　得儲道士書¶
嬋娟春盡暮心秋鄰里同年半白頭為問蓬萊近消息¶
<pb:KR4c0071_WYG_005-8a>¶
海波平靜好東遊¶
　¶
　¶
　¶
　¶
　¶
　¶
　¶
<pb:KR4c0071_WYG_005-8b>¶
　¶
　¶
　¶
　¶
　¶
　¶
　¶
　鮑溶詩集巻五¶
