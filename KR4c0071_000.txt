# -*- mode: mandoku-view; -*-
#+TITLE: 鮑溶詩集
#+DATE: 2015-08-24 23:48:34.200406
#+PROPERTY: ID KR4c0071
#+PROPERTY: BASEEDITION WYG    
#+PROPERTY: JUAN 提要
<pb:KR4c0071_WYG_000-1a>¶
欽定四庫全書　　　　　集部二¶
　鮑溶詩集　　　　　　　别集類一(唐/)¶
　　提要¶
　　　　(臣/)等謹案鮑溶詩集六巻集外詩一巻唐鮑¶
　　　　溶撰溶字徳源唐元和四年進士唐書無傳¶
　　　　其事蹟已不可考溶詩在後世不甚著然張¶
　　　　為作主客圖以溶為博解宏拔主以李羣玉¶
　　　　為上入室而為與司馬退之二人同居入室¶
<pb:KR4c0071_WYG_000-1b>¶
　　　　之列則當時固絶重之也其集宋史館舊本¶
　　　　五巻訛題鮑防曽鞏始據唐文粹唐詩類選¶
　　　　考正之又以歐陽修本㕘校増多三十三篇¶
　　　　合舊本共二百三十三篇釐為六巻晁公武¶
　　　　讀書志仍作五巻稱惟存一百九十二篇餘¶
　　　　皆佚此本為江南葉裕家所鈔首有曽鞏校¶
　　　　上序今核所録惟集外詩一巻與曽鞏序新¶
　　　　増三十三首之説合其正集比鞏序多一巻¶
<pb:KR4c0071_WYG_000-2a>¶
　　　　而詩止一百四十五首盖舊本殘缺傳寫者¶
　　　　離析其巻帙以足鞏序之數而忘外集一巻¶
　　　　本在六巻中也全唐詩所録較此本多十六¶
　　　　首較晁本多二首而較曽本尚少三十九首¶
　　　　則其集之佚者多矣乾隆四十六年四月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4c0071_WYG_000-3a>¶
鮑溶詩集原序¶
鮑溶詩集六巻史館書舊題云鮑防集五巻崇文總目¶
叙别集亦然知制誥宋敏求為臣言此集詩見文粹唐¶
詩類選者亦稱鮑溶作又防之雜感詩最顯而此集無¶
之知此詩非防作也臣以文粹類選及防雜感詩攷之¶
敏求言是又得㕘知政事歐陽修所藏鮑溶集與此集¶
同然後知為溶集決也史館書五巻總二百篇歐陽氏¶
書無巻第纔百餘篇然其三十三篇史館書所無今别¶
<pb:KR4c0071_WYG_000-3b>¶
為一巻附於後而總題曰鮑溶詩集六巻蓋自先王之¶
澤熄而詩亡晚唐以來作者嗜文辭抒情思而已然亦¶
徃徃有可采者溶詩尤清約嚴謹而違理者少近世之¶
能焉者也故旣正其謬誤又著其大者以傳焉臣鞏謹¶
序¶
