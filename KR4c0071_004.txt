# -*- mode: mandoku-view; -*-
#+TITLE: 鮑溶詩集
#+DATE: 2015-08-24 23:48:34.262933
#+PROPERTY: ID KR4c0071
#+PROPERTY: BASEEDITION WYG    
#+PROPERTY: JUAN 卷四
<pb:KR4c0071_WYG_004-1a>¶
欽定四庫全書¶
　鮑溶詩集巻四¶
　　越女詞¶
越女芙蓉裝浣紗清淺水忽驚春心晩不敢思君子君¶
子縱我思寧來浣溪裏¶
　　弄玉詞二首¶
素女結念飛天行白玉參差鳳凰聲天仙借女雙翅猛¶
五燈繞身生入煙去無影¶
<pb:KR4c0071_WYG_004-1b>¶
三清弄玉秦公女嫁得天上人瓊簫璧月喚朱雀㩦手¶
上謁玉晨君夫妻同夀萬萬青春¶
　　山行經樵翁¶
我心勞我身逺道與誰論心如木中火憂至常自燔披¶
訪結恩地世人輕報恩女無良媒識知入何人門寒日¶
行深山路由谷中村田翁採樵熟男女謳吟喧借問身¶
命謀上言媿乾坤時清公賦薄力勤地利繁下念草木¶
年坐家見重孫舉案饋賔客糟漿盈陶樽醉閒鹿裘煗¶
<pb:KR4c0071_WYG_004-2a>¶
白髪舞軒軒仰羡太古人余將破行轅遑遑問身事師¶
友難為言離歌又行去落日低寒泉¶
　　途中旅思二首¶
喔喔雞鳴曉蕭蕭馬辭櫪草草名利區居人少於客生¶
期三萬日童髦半虚擲脩短命半中憂歡復相敵朝提¶
黃金爵暮造青松宅來往日相悲北邙田土窄峩峩西¶
天岳錦繡明翠壁中有不死鄉千年無人跡心期周太¶
子下馬拜虚碧鶴駕如可從他年執煙策¶
<pb:KR4c0071_WYG_004-2b>¶
星出方問宿睡眼始朦朧天光見地色上路車幢幢時¶
物既老大衆山何枯空青冥見古栢寥朗聞疎鴻獨步¶
天地間無因為君忠白毛尋人憂生此頭髪中躍馬非¶
壯嵗報恩無髙功斯言化為火日夜焚深衷¶
　　舊鏡¶
嬋娟本家鏡與妾歸君子每憶並照時相逄明月裏春¶
風忽分影白日難依倚珠粉不結花玉璫寧輝耳心期¶
不可見不保長如此華髪一欺人青銅化為鬼良人有¶
<pb:KR4c0071_WYG_004-3a>¶
歸日肻學妖桃李瑶匣若浮雲冥冥藏玉水侍兒不遣¶
照恐學孤鸞死¶
　　宿悟空寺贈僧¶
勞者謡燭蛾致身何營營雪山本師在心地如鏡清往¶
與本師别人間買浮名朝光畏不久内火燒人情迷路¶
喜未逺宿畱化人城前心宛如此了了隨靜生維持薝¶
蔔花却與前心行¶
　　感興¶
<pb:KR4c0071_WYG_004-3b>¶
幽人無名迹别易㑹則稀黃鶴亦姓丁寥寥何處飛時¶
見海上山繞雲心依依諒無馭風術中路愁虛歸童髮¶
慕道心壯年墮塵機白日不饒我如今事皆非羣羊化¶
石盡雙鳬與我違(闕/)岳黃金富軒轅曉霞衣誰令日在¶
眼容色煙雲微¶
　　秋思¶
楚客秋更悲皇皇無聲地時無無事人我命與身異良¶
時如飛鳥回掌成故事蹉跎秋定還凝冽堅冰至人生¶
<pb:KR4c0071_WYG_004-4a>¶
不期老華髮誰能避感此惜壯年壯年少為貴我生雖¶
努力榮途難自致徒為擊角歌且慙雕劍字吾師罕言¶
命感激潛傷思¶
　　客舍逢鄉人旋别¶
驚鴻一斷行天逺㑹無因無因忽相㑹感歎若有神我¶
鄉路三千百里一主人一宿獨何戀何况舊鄉鄰牢落¶
嵗華晏相憐客中貧迎霜君衣煖與我同一身誰在天¶
日下此生能不勤青萍寄流水安得長相親明發更逺¶
<pb:KR4c0071_WYG_004-4b>¶
道山河重苦辛¶
　　郊天迴¶
日動蕭煙上泰壇帝從黃道整和鑾風前貔虎迴雕仗¶
雲裏神龍起畫竿金鳥赦書鳴九野玉山夀酒舞千官¶
始知報本終朝禮舊典時巡只自難¶
　　溫泉宫¶
憶昔開元天地平武皇十月幸華清山蒸隂火雲三素¶
日落溫泉鷄一鳴綵羽鳥仙歌不死翠霓童妾舞長生¶
<pb:KR4c0071_WYG_004-5a>¶
仍聞老叟垂黃髮猶說龍髯縹緲情¶
　　寄歸¶
塞草黃來見雁稀隴雲白後少人歸新絲強入未衰鬢¶
别淚應沾獨宿衣㡬夕精誠拜初月每秋河漢對空機¶
更看出獵相思苦不射秋田朝雉飛¶
　　贈逺¶
辛苦闗西車騎官㡬年旌節客河蘭金泥舞虎精神暗¶
銀縷交龍氣色寒欲和古詩成竇錦倍悲秋扇損齊紈¶
<pb:KR4c0071_WYG_004-5b>¶
莫勞鴈足傳書信願向凌煙閣上看¶
　　隋帝陵下¶
白露沾衣隋主宫雲亭月館楚淮東盤龍樓艦浮寃水¶
雕錦帆幢使亂風長夜應憐桀何罪吿成合笑禹無功¶
傷心近似驪山路陵樹無根秋草中¶
　　洛陽春望¶
五鳳樓南望洛陽龍門迴合抱蒼蒼受朝前殿雲霞煗¶
封岳行宫草木香四海為家知徳盛二京有宅卜年¶
<pb:KR4c0071_WYG_004-6a>¶
長東人猶憶時巡禮願覲元和日月光¶
　　始見二毛¶
𤣥髪迎憂光色䦨衰華因鏡强相看百川赴海返潮易¶
一葉報秋歸樹難初弄藕絲牽欲斷又驚機素剪仍殘¶
顔生豈是光隂晩余亦何人不自寛¶
　　巫山懷古¶
十二峯巒鬭翠微石煙花霧犯容輝青春楚女妬雲老¶
白日神人入夢稀銀箭暗凋歌夜燭珠泉頻㸃舞時衣¶
<pb:KR4c0071_WYG_004-6b>¶
誰傷宋玉千年後畱得青山辨是非¶
　　九日與友人登髙¶
雲木疎黄秋滿川茱茰風裏一樽前㡬迴為客逢佳節¶
曽見何人再少年霜報征衣冷針指雁驚幽夢淚嬋娟¶
古來醉樂皆難得畱取窮通付上天¶
　　贈揚錬師¶
紫煙衣上繡春雲清隠山書小篆文明月在天將鳳管¶
夜涼吹向玉晨君¶
<pb:KR4c0071_WYG_004-7a>¶
　　玉清壇¶
上清宫裏女玉色楚人多西信無因得東逰奈樂何¶
　　答客¶
竹間深路馬驚嘶獨入蓬門半似迷勞問圃人終嵗事¶
桔橰聲裏雨春畦¶
　　隋宫¶
桺塘煙起日西斜竹浦風迴雁弄沙煬帝春逰古城在¶
壞宫芳草滿人家¶
<pb:KR4c0071_WYG_004-7b>¶
　　送僧文江¶
吳王劍池上禪子石房深久慕白雲性忽勞青玉音孤¶
髙知勝鶴清雅似聞琴此韻書珍重煩師出定吟¶
　¶
　¶
　¶
　¶
　鮑溶詩集巻四¶
